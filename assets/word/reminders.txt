REMINDERS SA MGA MAGPAPA-ADOPT
•	I-screen nang maayos ang mga gustong mag-adopt. I-require ang video call kung saan kita ninyo ang mukha ng isa’t isa.
•	Siguraduhhing hindi breeder, reseller, o iyong pagkakakitaan lamang ang aso o pusa.
•	Siguraduhing may sapat na kakayanan ang mag-aadopt at magiging ligtas ang kalagayan ng aso o pusa.
•	Siguraduhing hindi ikukulong o itatali 24/7 ang aampunin na aso o pusa.
•	Dapat ay may sapat na oras, pera at malasakit sa aalagaang aso o pusa. Nakahandang gumastos at pagtuunan ng pansin ang alaga kapag nagkasakit ito. Alam kung saan ang pinakamalapit na vet sa kanilang lugar at nakahandang ipa-vet ang aampunin para sa vaccines at pagkakapon.
•	May mental at emotional capacity para alagaan at mahalin ang aso o pusa. Mahaba ang pasensya, hindi madaling magalit o mainis, nauunawaan na ang aso at pusa ay hindi kasing talino ng tao at maaaring may magawang hindi kaaya-aya.
•	Papansinin at aalamin kung ano ang problema kung sakaling mag-ingay ang alaga o mag-iba ang behavior. Hindi isasantabi ang kanilang mga pangangailangan.

REMINDERS SA MGA GUSTONG MAG-ADOPT
•	Hindi ka breeder, reseller, o iyong pagkakakitaan lamang ang aso o pusang aampunin. Hindi mo ipang-reregalo sa taong hindi nakahandang mag-alaga ng aso o pusa. May karampatang parusa kapag napatunayang gawain mo ang mga nabanggit. Be warned. Kung may kakilala kayo na ganitong tao, at nakita ninyo na user dito sa Pet Welfare PH, mangyaring i-report agad.
•	Hindi tunay na pet lover ang pumipili ng mga aso at pusang aalagaan base sa kanilang breed. Adopt, don’t shop. Mahalin ang mga aspin at puspin, sila’y may damdamin rin. Mamahalin mo iyong iaadopt mo.
•	May sapat kang kakayanan upang mag-alaga ng aso at pusa. May oras, pera, at malasakit ka sa mga aso at pusa. Nakahanda kang gumastos sakaling kailanganin nilang ipagamot at dalhin sa vet. Gagastusan mo ang kanilang vaccinations at pagkapon.
•	May oras at tiyaga ka para turuan sila o i-train nang maayos. Hindi iyong expected mo ay trained na sila, wala ka nang gagawin, at ibabalik mo lang kasi hindi pa pala trained. Umayos ka, te.
•	Hindi mo ibabalik o ipapa-adopt sa iba o ililigaw sakaling ma-realize mo na hindi ka pa pala handa o biglang hindi mo trip yung pinaampon sayo. Kung hindi ka committed, wag mo nang balakin na mag-adopt. At kung sakali man na ganyan nga ang mangyari, ibalik mo nang maayos ha? I-contact yung nagpa-ampon at makipag-usap nang maayos. Ingatan mo pa rin yung aso o pusa. Huwag sasaktan. Alagaan habang nasa poder mo pa.
•	Hindi mo ikukulong o itatali 24/7 ang aampunin mong aso o pusa. May sapat kang espasyo sa inyong bahay o bakuran para maalagaan sila nang maayos.
•	Hindi ka nananakit ng aso at pusa. Mahaba ang iyong pasensya at kaya mong unawain na sila ay hindi tao at maaring may magawa sila na hindi kaaya-aya para sayo.
•	May kakayanan ka na ipagtanggol sila sa kung sinumang maaaring manakit sa kanila. Hindi mo hahayaang saktan sila ng ibang tao.
